# Sopho
SOPHO (System Organizing Philanthropic Organizations) - ΣΟΦΟ (Σύστημα Οργάνωσης Φιλανθρωπικών Οργανώσεων) 
#
![Sopho Logo](http://i.imgur.com/Gfd5DyL.png)

#Σχετικά με το Sopho
To Sopho δημιουργήθηκε προκειμένου να καλύψει τις ανάγκες των φιλανθρωπικών οργανώσεων για μια καλύτερη 
οργάνωση των δεδομένων που προκείπτουν από τη καθημερινή λειτουργία τους.
Σε μια προσπάθεια να παρέχει όσο το δυνατόν πιο ευρεία χρησιμότητα σε έναν φιλανθρωπικό οργανισμό έχουν ενσωματωθεί λειτουργίες όπως:
* Δημιουργία προφίλ για τον κάθε ωφελούμενο -> καταχώρηση προσωπικών στοιχείων (Ως ωφελούμενοι χαρακτηρίζονται τα άτομα τα οποία βοηθούνται με οποιοδήποτε τρόπο από την οργάνωση)
* Παρακολούθηση των δικαιολογητικών που καταθέτουν στην οργάνωση οι ωφελούμενοι προκειμένου να γνωρίζει το προσωπικό αν είναι επιλέξιμοι για τη συμμετοχή σε προγράμματα μέσω των οποίων τους παρέχεται βοήθεια
* Καταχώρηση των ειδών που λαμβάνουν ως βοήθεια οι ωφελούμενοι και παρακολούθηση του ιστορικού των ειδών που λαμβάνει ο κάθε ωφελούμενος
* Διατήρηση μιας αποθήκης αντικειμένων -> Καταχώρηση των ειδών που προσφέρουν ιδιώτες αφειλοκερδώς και των αναγκών των ατόμων προκειμένου το κάθε αντικείμενο που προέρχεται από δωρεά να βρίσκει χρηστική αξία
* Διατήρηση προφίλ για μαθήματα στήριξης. Καταχώρηση προφίλ για τους εθελοντές που προσφέρουν τα μαθήματα καθώς και για τους ωφελούμενους που παρακολουθούν τα μαθήματα
* Πλατφόρμα εύρεσης εργασίας -> Καταχώρηση προσφερόμενων θέσεων εργασίας και των προφίλ των αναζητούντων εργασία προκειμένου να υπάρχει η καλύτερη δυνατή αντιστοίχιση των αναζητούντων εργασία στη κατάλληλη θέση
* Πλατφόρμα καταχώρησης φιλοξενούμενων για οργανισμούς που διαθέτουν ξενώνα για φιλοξενία άστεγων. Καταχώρηση του προφίλ των φιλοξενούμενων και των ημερομηνιών παραμονής στο ξενώνα
* Πλατφόρμα δανειστικής βιβλιοθήκης για οργανισμούς που διαθέτουν βιβλία μέσω δανεισμού. -> Καταχώρηση των προφίλ των ατόμων που δανείζονται τα βιβλία και παρακολούθηση των κινήσεων των βιβλίων
* Εφαρμογή εξαγωγής στατιστικών στοιχείων -> Εξαγωγή στατιστικών στοιχείων σε μορφή γραφημάτων και πινάκων προκειμένου ο οργανισμός να είναι σε θέση να συντάσει περιοδικές αναφορές σχετικά με τη λειτουργία του. Τα στατιστικά στοιχεία προέρχονται από τα δεδομένα που καταχωρούνται στην εφαρμογή και παρέχεται η δυνατότητα μέσω της επιλογής φίλτρων να εμφανίζονται στατιστικά στοιχεία για τα προφίλ των ωφελούμενων καθώς και για τα είδη που παρέχονται ως βοήθεια σε αυτούς.

#Τεχνικό υπόβαθρο
Η εφαρμογή υλοποιείται με τη χρήση JavaFX και τα δεδομένα οργανώνονται σε βάση δεδομένων MySQL. Η βάση δεδομένων μπορεί να βρίσκεται είτε σε έναν υπολογιστή καθιστώντας την εφαρμογή αυτόνομη, είτε να βρίσκεται σε έναν server στον οποίο έχουν πρόσβαση οι υπολογιστές client που τρέχουν την εφαρμογή. Με τον τρόπο αυτό τα δεδομένα της εφαρμογής μπορούν να είναι προσβάσιμα ταυτόχρονα από διαφορετικούς υπολογιστές, αυξάνοντας την αποδοτικότητα της μηχανοργάνωσης.

#Αναγκαιότητα ύπαρξης της εφαρμογής
Η εφαρμογή καθίσταται απαραίτητο εργαλείο για την οργάνωση ενός φιλανθρωπικού οργανισμού. Παρέχει βασικές δυνατότητες οργάνωσης των καθημερινών δράσεων τέτοιων οργανισμών και τη δυνατότητα εξαγωγής στατιστικών για τη σύνταξη περιοδικών αναφορών σχετικά με τη δράση του οργανισμού.

#Επαναχρησιμοποίηση της εφαρμογής
Η εφαρμογή, όντως λογισμικό ανοικτού κώδικα είναι δυνατόν να προσαρμοστεί και να παρέχει οργάνωση και σε άλλου είδους υλοποιήσεις. Μπορεί για παράδειγμα να αποτελέσει εφαρμογή μηχανοργάνωσης πελατολογίου κρατώντας προφίλ για τους πελάτες και μάλιστα να παρέχει πληροφορίες σχετικά με την πληρωμή υπηρεσιών/προϊόντων.

#Μονάδες Αριστείας ΕΛ/ΛΑΚ
Η ανάπτυξη της εφαρμογής χρηματοδοτείται από το πρόγραμμα για την Ενίσχυση Έργων Ανοιχτού Λογισμικού από την ΕΕΛ/ΛΑΚ για τις Μονάδες Αριστείας.
